
# Задача 1
Да се реализира абстрактен базов клас Question, който описва следните операции върху въпрос от тест:

    ask, която извежда въпроса и въвежда негов отговор;
    grade, която оценява въпрос и връща броя точки.

Да се реализират следните видове въпроси:

    YesNoQuestion, който описва въпрос с два възможни отговора: да или не. При конструиране се задават текст, точки и верен отговор. Въпросът дава 0 т. при грешен и пълен брой точки при верен отговор.
    MultipleChoice, който описва въпрос с няколко възможни отговори, от които някои са верни. При конструиране се задават текст, точки x, възможни и верни отговори. Всеки правилно посочен отговор добавя x точки, а всеки погрешно посочен отговор отнема x точки.
    OpenQuestion, който описва въпрос със свободен текст. При конструиране се задават текст и брой точки. При оценяване се извеждат въпроса и отговора и се въвежда оценка в проценти. Ако отговор не е даден, въпросът автоматично се оценява с 0 т.

Да се реализира клас Test, представящ тест с въпроси от всякакъв вид. Да се реализират функциите:

    addQuestion, която добавя нов въпрос към теста;
    doTest, която задава всички въпроси подред и събира отговорите им;
    gradeTest, която оценява теста и връща броя събрани точки.

# Задача 2
Нека израз е:
 - число
 - израз + израз
 - израз - израз
 - израз * израз
 - израз / израз

Използвайки полиморфизъм, реализирайте програма, която да пресмята изрази.

    Hint: Изразът трябва да е базов клас. Един негов наследник трябва да е клас, представяш число (тъй като число е израз), а друг - клас представящ бинарна операция (можете да използвате помощен клас/enum, в който да си пазите символа)