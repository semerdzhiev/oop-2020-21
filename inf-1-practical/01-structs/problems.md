## Задача 1.
Да се дефина структурата Vector, която определя вектор в тримерното пространство и функциите за: създаване и извеждане на вектор, намиране на дължина на вектор, сума и разлика на два вектора, произведение на вектор с число, нормализация на вектор.

## Задача 2.
Да се дефинира структура, която определя правоъгълник по двете му страни. Да се дефинират функции, които създават и извеждат правоъгълник, намират радиуса на описаната около правоъгълник окръжност, както и лицето и периметърана правоъгълник. Да се напише програма, която създава правоъгълник по зададени страни. Извежда правоъгълника. Намира и извежда радиуса на описаната около правоъгълника окръжност, периметъра и лицето му.

## Задача 3.
Да се дефинира структура Planet, определяща планета по име, разстояние от слънцето в километри, диаметър и маса. Да се дефинира функция, която:
а) въвежда данни за планета
б) извежда данните за планета
в) връща като резултат броя секунди, които са необходими на светлината да достигне от слънцето до планетата (приемаме, че скоростта на светлината е 299 792 км/сек)

Да се напише програма, която:
а) въвежда множество от планети, реализирано чрез едномерен масив
б) извежда данните за планетите от множеството
в) намира планетата с най-голям диаметър
г) намира планетата с най-малка маса
д) намира планетата, до която светлината достига последна (първа)

## Задача 4.
Създайте масив от указатели към структурата Fruit, определена от: име; цвят; тегло и цена. Валидните цветове са - brown, green, orange, red, yellow.
Напишете програма, която сортира по име, тегло и цена плодовете, зададени чрез масива. Изведете сортирания масив и данните за всеки плод.
