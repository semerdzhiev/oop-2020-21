# Упражнение 4 - 22/03/2021
## Unit tests и решаване на задачи

### Enum classes
https://www.geeksforgeeks.org/enum-classes-in-c-and-their-advantage-over-enum-datatype/


# Задача - Автокъща
Вашият много добър приятел Здравко е създател на автокъща и има нужда от вашата помощ. Вие имате тежката задача да създадете система, която може да съдържа информация за колите в автокъщата.


Системата засега трябва да има 3 основни функционалности - добавяне на нова кола в регистъра с коли, показване на информацията за всички текущи коли и миграция на текущите данни, които ще бъдат подадени чрез конзолата.

Една кола се определя от детайлите за двигателя, визуалните детайли, детайли на производителя, цена на колата и дали колата е нова или използвана.

Детайлите на двигателя са 3 - конски сили, тегло и тип на двигателя.
Типът на двигателя може да е един от четирите изброени:
* Бензин
* Дизел
* Хибриден
* Електрически.

Визуалните детайли са 3 - брой на врати, дали колата има спойлер и цвят на колата - символен низ с максимална дължина 50.

Детайлите на производителя включват името на самия производител, моделът на колата и годината на производство.

При мигрирането на данните чрез конзолата в системата, да се проверява за валидност на типът на двигателя - да е една от четирите подадени стойности, при невалидна стойност от конзолата, да се обозначи, че типът на двигателя е невалиден.

Годината на колата не трябва да надвишава текущата година и да е по-стара от 1885 - датата на създаване на първия автомобил.

Броят на вратите да не надминава 5, при невалиден брой врати да се използва стойност по подразбиране за това поле.

Възможно е някои коли да бъдат пребоядисани или да имат други козметични или технически промени в последствие. Добавете функционалност, която позволява да се променя цвета на колата, да може да се премахва и слага спойлер и да се сменя изцяло двигателя.