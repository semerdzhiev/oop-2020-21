# Упражнение 3- 08/03/2021
## Задачи

## Информация
Опитайте се да решите сами задачите! При затруднения използвайте **каченото решение**
за референция. В него съм използвал по-различен подход използвайки вече дефинирания от нас динамичен масив, вместо, както е по условие, статичен. Можете да я решите и по оригинално изисквания от вас начин, но препоръчвам да погледнете каченото решение.

## Задача 1
Създайте клас `Student`, който съдържа следните полета и методи. **Можете да добавяте нови полета и методи при нужда**(например добавете скрити методи, с които да направите валидациите).
##### Полета

 * `unsigned int facultyNumber` - Скрито поле, факултетния номер на студента. **Да не може да се променя след създаване и да е 5-цифрен**, при невалидна стойност да се използва `0`. 
 * `char name[51]` - Скрито поле, името на студента, няма да бъде по-дълго от 50 символа. **Да не може да се променя след създаване**. При невалидна стойност, да се използва `Name Not Added`.
 * `major[33]` - Скрито поле, специалността на проекта, няма да бъде по-дълга от 32 символа. **Специалността да може да е само една от по-долу изброените**. При невалидна стойност, да се използва `Major Not Chosen`.
 * `int group` - Скрито поле, групата на студента. **Да може да се променя, но да приема стойности само от 1 до 8**, при невалидна стойност да се използва `0`.

##### Методи

###### Конструктори
 * `Student()` - Конструктор по подразбиране, който инициализира обекта с начални стойности.
 * `Student(int facultyNumber,const char * name,const char * major, int group)` - Конструктор, който инициализира полетата на обект от тип `Student`. Да прави всички нужни валидации.
 
###### Getters(Аксесори)

 * `int getFacultyNumber() const` - **Getter**, който връща факултетния номер на студента.
 * `const char* getName() const` - **Getter**, който връща името на студента.
 * `const char* getMajor() const` - **Getter**, който специалността на студента.
 * `int getGroup() const` - **Getter**, който връща групата на студента.

###### Setters(Модификатори)

 * `void setMajor(const char * newMajor)` - **Setter**, който дава нова стойност за специалността на студента.
 * `void setGroup(int newGroup)` - **Setter**, който дава нова стойност за групата на студента.

###### Обикновени Методи

 * `void printInformation() const` - Метод, който показва добре форматираната информация за даден студент в конзолата.
 * `void readFromConsole()` - Метод, който прочита нужната информация за студента от конзолата. Също да прави нужната валидация.


---
|Валидни специалности|
|---|
|Informatics|
|Computer Science|
|Software Engineering|
|Mathematics and Informatics|
|Mathematics|

## Задача 2
Използвайте класа `Student` и направете нов клас - `StudentList`, който да може да съдържа максимално 200 студента. Да има полета `students`, `size`, `capacity` и следните публични методи
 * `StudentList(int capacity)` - Конструктор, който задава максимален брой елементи в масива, ако `capacity` надхвърля 200, да се използва 200 вместо това и да се изкара съобщение, че капацитетът на масива е бил сложен на 200 вместо въведената стойност.
 * `add(const Student& student)` - Добавя нов студент. Да не добавя студент, който вече е добавен. При достигане на капацитета, да не се добавят нови обекти.
 * `remove(int facultyNumber)` - Премахва студент по подаден факултетен номер.
 * `remove(const Student& student)` - Премахва студент по подаден студент. 
 * `contains(int facultyNumber)` - Проверява дали има студент със подадения факултетен номер.
 * `contains(const Student& student)` - Проверява дали подадения студент е сред добавените студенти.
 * `print()` - Показва информацията на всички студенти в конзолата.
 
## Задача 3
Създайте нов клас `Course`, който има `name` - име на курса, `capacity` - максимален брой студенти в курса, `students` - записаните студенти в курса. Направете конструктор, сетъри и гетъри по ваш избор, аргументирайте решението си. Защо конструктора приема точно тези параметри, защо точно тези полета имат сетъри и гетъри?
Добавете следните публични методи за работа с `Course`
* `enrolStudent` - Метод, който добавя студент към `students`.
* `enrolStudents` - Метод, който добавя много студенти наведнъж към `students`.
* `printInformation` - Метод, който показва пълната информация за курса - име , капацитет, студенти.

## Задача 4
Създайте още един нов клас `RetiredTeacher`, който има име и години опит в преподаването. Също има поле, което пази всички курсове, който е преподавал през живота си. Вашата задача е да опишете класа с полета, които имат нужните типове за лесна работа с този клас, функционалността която трябва да поддържа класа е `добавяне на нов курс`, `проверка дали е преподавал даден курс(по име и по самия курс)`, `метод, който показва пълна информация за учителя и за всички курсове, които е преподавал`. 
