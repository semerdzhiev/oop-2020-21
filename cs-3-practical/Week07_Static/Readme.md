# Статични членове. Предефиниране на оператори.

## Задача 1
Създайте клас Computer съдържащ следните полета (можете да ползвате std::string или динамично заделени символни низове):
- serial number - полето се генерира автоматично с последователни числа за всеки нов обект от класа.
- brand
- processor
- video
- hard drive
- weight
- battery life
- price
- quantity   

Спазвайте принципа за капсулация на данните. Създайте конструктор, който приема всички полета. Създайте деструктор, 
който да изтрива динамично заделените полета. Създайте getters и setters за всички полета.    

## Задача 2
Създайте клас описващ компютърен магазин (ComputerShop) съдържащ следните полета (можете да ползвате std::string или динамично заделени символни низове):
- name
- списък с компютри  

Създайте конструктор, който приема име на магазина и размер на списъка с компютри. Списъкът да е динамично заделен. Създайте деструктор, който
да изтрива динамично заделените полета.   

Създайте следните методи:  
- добавяне на компютър - ако вече има компютър от съответната марка увеличава количеството, ако няма го добавя в списъка.
- принтиране на списъка с компютри
- покупка на компютър - приема brand и пари на купувача. Ако купувача има достатъчно пари спрямо цената и има достатъчно количество от съответния компютър принтира успешна покупка и намалява количеството. В противен случай хвърля подходящо изключение (недостатъчно пари или недостатъчна наличност).
- метод връщащ всички компютри с наличност по-голяма от 0 с опция да филтрира компютри подходящи за пътуване или такива за игри (за определянето използвайте методите от следващия абзац).   

Създайте utility class (клас съдържащ само статични методи) ConsultantUtils с два метода:
- isGoodForGaming - приема обект от клас Computer и връща true ако процесора е i5 или i7, видеото е 3060, 3070, 3080, 3090 и хард диска е поне 512
- isGoodForTravel - приема обект от клас Computer и връща true ако теглото е не повече от 2.5 кг и живота на батерията е над 6 часа

Създавате unit tests за публичните методи на класа (без getters and setters).    
