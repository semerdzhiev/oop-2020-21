## Задачи за самостоятелна работа
1. Дефинирайте клас, който описва карта за игра с характеристики боя и сила. Боята на една карта може да бъде точно една от следните: каро, купа, спатия и пика. Проверете как се дефинира и използва изброен тип (enum class). 

Какво действия можем да извършим с една карта?
- Да изведем информация за нея на стандартния изход.
- Да я сравним с друга карта. 

    Представете си играта Война. Трябва да можем да отговорим на въпроси като "Дали двете карти са равни?", "Дали една карта е по-малка от друга?". Картите се сравняват    спрямо тяхната сила (боята няма значение).


Как бихте представили колода от 52 карти?

Реализирайте следните функционалности за колода от карти:
- извеждане на колодата на стандартния изход;
- проверка дали колодата е празна;
- раздаване на карта: връща се картата, която е най-отгоре на колодата. Картата се премахва от колодата. 
    Помислете за индекс, който посочва коя е картата на върха на колодата;
- разбъркване на картите в колодата. Можете да използвате например алгоритъма на [Fisher - Yates](https://en.wikipedia.org/wiki/Fisher%E2%80%93Yates_shuffle).
	
2. Дефинирайте клас, който описва дата (ден, месец, година). Всяка дата, която създавате трябва да бъде валидна.


